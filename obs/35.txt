====== 35. एगोठ दयालु पिता कर कहनी ======

{{https://api.unfoldingword.org/obs/jpg/1/en/360px/obs-en-35-01.jpg?direct&}}

एक दिन ईसू कईयों ढे चुंगी लेहेदार अऊ आने पापी मन ला सिखात रहिस| जेमन ओकर गोईठ ला सुनेबर आए रहिंन|

{{https://api.unfoldingword.org/obs/jpg/1/en/360px/obs-en-35-02.jpg?direct&}}

चटिक धारमिक अगुवा मन, जेमन ओजग रहिंन, तेमन देखिन की ईसू हर ए पापी मन जग संग साथी मन कस व्यवहार करत हवे, ओमन अपने में ईसू कर बुराई करे लागिन| ओकरेले ईसू हर ओमन के एगोठ कहनी ला सुनाईस|

{{https://api.unfoldingword.org/obs/jpg/1/en/360px/obs-en-35-03.jpg?direct&}}

"एगोठ बाप कर दुईगोट बेटा रहिस| छोटे बेटा हर दाऊ ठन कहिस, दाऊ मोके अपन बाँटा हिस्सा अझे चाही| ओकरेले दाऊ हर अपन सम्पति ला अपन दुनों बेटा में बाँट देहिस|"

{{https://api.unfoldingword.org/obs/jpg/1/en/360px/obs-en-35-04.jpg?direct&}}

"ढ़ेरेच् हालु छोटे बेटा हर अपन सबेच जाएत ला संजोएर के दुरिहां चएल देहीस अऊ अपन रुपया पैसा ला अपन जीवन में पाप करके सिरवाये दारिस| "

{{https://api.unfoldingword.org/obs/jpg/1/en/360px/obs-en-35-05.jpg?direct&}}

"ओकर पीछु जीहाँ ओ छोटे बेटा हर रहत रहिस ऊहाँ जबरजस अकाल पड़ीस, अऊ ओकर जग भोजन लेहे बर पईसा रुपया नई रहिस| ओकरेले ओहर बरहा चराये कर काम करे लागीस, अऊ कोई दूसर काम ओके नई भेंटाईस| अऊ ओहर एतेक भूखे अऊ सोग-सोगान रहिस की ओहर बरहा कर खाना ला खाएक चाहत रहिस| "

{{https://api.unfoldingword.org/obs/jpg/1/en/360px/obs-en-35-06.jpg?direct&}}

आखरि में, छोटे बेटा हर अपने अपन जग कहिस, ए मैं का करत हवों? मोर दाऊ कर सबेच नोकर मन जग खाए बर ढ़ेरेच जाएत रहते, अऊ मैं ईहाँ भुखे हवों| मैं अपन दाऊ ठन फेर जाहूँ अऊ ओकर ठन कहूँ मोके अपन नोकर कस राएख ले|

{{https://api.unfoldingword.org/obs/jpg/1/en/360px/obs-en-35-07.jpg?direct&}}

"एही कस छोटे बेटा अपन दाऊ कर घर कति जाए बर निकेल गईस| जेघनी ओ दुरिहेंच रहिस, ओकर दाऊ हर ओकेला देखिस अऊ ओके ला सोगाईस| दाऊ हर अपन बेटा जग कूईद के गईस अऊ ओकेला चुमहिस| "

{{https://api.unfoldingword.org/obs/jpg/1/en/360px/obs-en-35-08.jpg?direct&}}

"बेटा हर कहिस, 'दाऊ, मैं परमेसवर कर विरुद्ध में अऊ तोर विरुद्ध में पाप करे हवों| मैं तोर बेटा कहाए लाएक नई हवों| "

{{https://api.unfoldingword.org/obs/jpg/1/en/360px/obs-en-35-09.jpg?direct&}}

"लेकिन बाप हर अपन नोकर में ले एक झन ला कहिस, हालु के जा अऊ सबले सुघर ओढ़ना ला लान अऊ मोर बेटा ला पहिराए दे| ओके ला मुंदी पहिरावा अऊ जूता ला भी पहिरावा| तेकर सबले बढ़िया बोकरा ला मारा ताकि हमरे एगोठ तिहार कस मनाए सकी, काबर की मोर बेटा मएर गए रहिस, लेकिन अब जिन्दा हवे| ओहर भुलाए गए रहिस, लेकिन अब ओहर भेंटाये गईस हवे| "

{{https://api.unfoldingword.org/obs/jpg/1/en/360px/obs-en-35-10.jpg?direct&}}

"एही कस लोग मन आनन्द मनाएक लागीन| चटिक जुआर में बड़खा बेटा हर खेत कर काम बुता ला सिरवाये के घरे आईस| बाजा बाजत अऊ नाचत गावत सुनीस अऊ अकबकाएगईस की का होअत हवे| "

{{https://api.unfoldingword.org/obs/jpg/1/en/360px/obs-en-35-11.jpg?direct&}}

"जे घनि बड़खा बेटा हर सही पाईस की ओकर भाई हर फेर आईस हवे तेकर चलते सब कोई आनन्द मनात हवें, त ओहर ढ़ेरेच गुस्साए गईस अऊ अपन घर कर भीतरी जाए बर नई करिस| ओकर दाऊ हर बहरी आए के ओकर ठन विनती करे लागीस की ओ भीतरी आये अऊ ओमन कर संगे आनन्द मनाये, लेकिन ओहर इनकार कर देहीस| "

{{https://api.unfoldingword.org/obs/jpg/1/en/360px/obs-en-35-12.jpg?direct&}}

"बड़खा बेटा हर अपन दाऊ ठन कहिस, 'ए सबेच बछर में मैं तोर बर पुरा बिसवास कर संगे बुता काम करें| मैं कभों तोर आगियां ला नई टोंरें हवों, तबोले तैं मोके कभोंच एकठे छोटे अकन बोकरा तक नई देहे की मैं अपन संगता मन जग जाये के आनन्द मनाये सकों| लेकिन तोर ए बेटा जेहर तोर सबेच रुपया पैसा ला अपन जीवन में पाप करके सिरवाये देहिस, अऊ घरे फिर के आईस, त तैं ओकर बर सबले सुघर बोकरा ला मारे| ""

{{https://api.unfoldingword.org/obs/jpg/1/en/360px/obs-en-35-13.jpg?direct&}}

"ओकर दाऊ हर कहिस, 'मोर बेटा, सब घरी तैं मोर संगे हवस, जे जाएत मोर ठन हवे ओ सब तोर हवे| लेकिन अब हमर बर सुघर एहर होहीं की हमरे आनन्द मनाई, काबर की तोर भाई मर गए रहिस, लेकिन अब जियत हवे| ओ भुलाये गए रहिस, लेकिन अब भेंटाये गईस हवे| "

//A Bible story from: Luke 15:11-32//
