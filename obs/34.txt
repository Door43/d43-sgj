====== 34. ईसू आने कहनी ला सुनाथे ======

{{https://api.unfoldingword.org/obs/jpg/1/en/360px/obs-en-34-01.jpg?direct&}}

ईसू हर परमेसवर कर राएज कर बारे में ढ़ेरेच अकन कहनी ला बताईस| उदाहरण बर, ओहर कहिस, "परमेसवर कर राएज राई कर बिहन कस हवे जेला कोनो हर अपन खेत में लगाईस| तुमन जानता की राई कर दाना सबले छोटे दाना हवे|

{{https://api.unfoldingword.org/obs/jpg/1/en/360px/obs-en-34-02.jpg?direct&}}

लेकिन जेघनी राई कर दाना हर बाड़थे, त ओहर बगीचा में सब पौधा ले बड़खा बाड़थे, एतरा बड़खा की चराई मन ओकर डार में रहे लागथे|

{{https://api.unfoldingword.org/obs/jpg/1/en/360px/obs-en-34-03.jpg?direct&}}

ईसू हर एक अऊ कहनी ला बताईस. "परमेसवर कर राएज मीठा सोडा कस हवे जेला एगोठ सवांघिन हर अपन आँटा में मेसाए देथे अऊ ओहर सबेच आँटामें बगर जाथे| "

{{https://api.unfoldingword.org/obs/jpg/1/en/360px/obs-en-34-04.jpg?direct&}}

"परमेसवर कर राएज एगोठ गाड़ल धन कस हवे जेला कोनो हर जमीन में लुकाये रहिस| एगोठ दूसर आदमी हर ओ खजाना ला देख के ओला फेर लुकाए देहिस| ओहर एतेक ख़ुशी से भर गईस की ओहर जाएके अपन सबेच जाएत ला बेंच के ओ रूपया में खेत ला खरीद लेहिस|"

{{https://api.unfoldingword.org/obs/jpg/1/en/360px/obs-en-34-05.jpg?direct&}}

"परमेसवर कर राएज एगोठ सिध्द मोती कस हवेजेकर ढ़ेरेच बगरा दाम हवे| जे घनि एगोठ मोती कर व्यापारी हर ओला देखिस, तो ओहर अपन सबेच जाएत ला बेंच के ओहर ओला खरीद लेहिस|"

{{https://api.unfoldingword.org/obs/jpg/1/en/360px/obs-en-34-06.jpg?direct&}}

फेर ईसू हर एगोठ कहनी ओ लोग मन बर कहिस जेमन अपन बढियां काम में भरोसा करत रहींन अऊ आने झन कर निंदा करत रहींन| ओहर कहिस, " दुईगोट आदमी मंदिर में परथना करे बर गईंन| एगोठ चुंगी लेह वाला रहिस अऊ दूसर हर धारमिक अगुआ रहिस| "

{{https://api.unfoldingword.org/obs/jpg/1/en/360px/obs-en-34-07.jpg?direct&}}

"धारमिक अगुआ हर एकस परथना करिस, 'परमेसवर , धन्यवाद, की मैं अऊ पापी आदमी मन कस नई हवों ओ चोर, अन्यायी, व्यभिचारी, या ओ चुंगी लेहेवाला कस नई हवों|"

{{https://api.unfoldingword.org/obs/jpg/1/en/360px/obs-en-34-08.jpg?direct&}}

"मैं हप्ता में दुई धाएर उपवास करथों अऊ अपन रुपया अऊ सबेच जाएत कर दसवां हिस्सा देथों|

{{https://api.unfoldingword.org/obs/jpg/1/en/360px/obs-en-34-09.jpg?direct&}}

"लेकिन चुंगी लेहेदार धारमिक अगुआ ठन ले दुरिहां ठड़होए रहिस, ओहर सवरग कती अपन मुड़ ला नई उठाईस| ओकरले ओहर अपन छाती पिट पिटके परथना करीस, 'परमेसवर , मोर ऊपर दया कर काबर की मैं एगोठ पापी हवों|"

{{https://api.unfoldingword.org/obs/jpg/1/en/360px/obs-en-34-10.jpg?direct&}}

तेकर ईसू हर कहिस, "मैं तुमन जग सही सही कहथों, परमेसवर हर चुंगी लेहे दार कर परथना ला सुनिस अऊ ओके ला धर्मी बनाईस| लेकिन धारमिक अगुआ कर परथना ले परमेसवर खुश नई होईस| हरेक घमण्डी मन ला परमेसवर नम्र बनाही, अऊ जेमन अपने आप ला नम्र बनाही ओके परमेसवर उठाही| "

//A Bible story from: Matthew 13:31-33, 44-46; Mark 4:30-32; Luke 13:18-21; 18:9-14//
