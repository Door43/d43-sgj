====== 31. ईसू पानी कर ऊपरे रेगिस ======

{{https://api.unfoldingword.org/obs/jpg/1/en/360px/obs-en-31-01.jpg?direct&}}

तेकर ईसू हर चेला मन ला कहीस कि ओमन डोंगा में चढ़के झील कर ओपार जायें, अऊ ओहर लोग मन कर विदाई करिस| भीड़ ला भेजे कर पीछू ईसू परथना करे बर एगोठ पहार में गईस| ईसू ओठन एके झन रहिस अऊ ढ़ेरे राएत ले परथना करत रहिस|

{{https://api.unfoldingword.org/obs/jpg/1/en/360px/obs-en-31-02.jpg?direct&}}

ओघरि चेला मन अपन डोंगा ला चलात रहींन, आधा राती तक ओमन झील कर मंझारे बस फहुंचिन| ओमन ढ़ेरेच मेहनत करके डोंगा ला चलाये कर कोशिस करत रहिंन| काबर की हवा ओमन कर विरोध में रहिस|

{{https://api.unfoldingword.org/obs/jpg/1/en/360px/obs-en-31-03.jpg?direct&}}

ईसू हर परथना करे कर पिछु ओ अपन चेला मन जग गईस| ओ झील कर पानी कर ऊपरे रेंग के ओमन कर डोंगा कती जात रहिस|

{{https://api.unfoldingword.org/obs/jpg/1/en/360px/obs-en-31-04.jpg?direct&}}

चेला मन ईसू ला देखके ढ़ेरेच डराए गईंन, काबर की ओमन सोचीन की ओमन काहींभुत ला देखत हवें| ईसू जानत रहिस की ओमन डराये गईंन हवें, ओकरेले ओ किरलाए के कहिस "मत डरावा ऎजग मैं हवों|

{{https://api.unfoldingword.org/obs/jpg/1/en/360px/obs-en-31-05.jpg?direct&}}

तेकर पतरस हर ईसू जग कहिस "स्वामी, अगर तैँ हवस ता मोके आगियां दे की मैं पानी में रेंगके तोर जग आए| ईसू हर पतरस ला कहीस, "आओ|

{{https://api.unfoldingword.org/obs/jpg/1/en/360px/obs-en-31-06.jpg?direct&}}

ओही घरी, पतरस डोंगा ले उतरिस अऊ पानी में रेंगत रेंगत ईसू ठन जात रहिस| लेकिन चटिक अकन रेंगिस तेकर ओ अपन आँएख ला ईसू कती ले हटाईस अऊ आँधी अऊ पानी लहर ला देखे लागीस|

{{https://api.unfoldingword.org/obs/jpg/1/en/360px/obs-en-31-07.jpg?direct&}}

तेकर पतरस डराये गईस अऊ पानी में बुडे लागिस| ओहर किरलाईस, " स्वामी मोके बचाए ले। " झटके यिशु हर हाँथ बढ़ाएके ओकेला धएर लेहिस तेकर ओ पतरस ठन कहिस, "हे अल्प विसवासी, तैँ संदेह काबर करे?"

{{https://api.unfoldingword.org/obs/jpg/1/en/360px/obs-en-31-08.jpg?direct&}}

जेघनी पतरस अऊ ईसू डोंगा में चएढ़ गईंन, आँधी हर एकेचदाएर रुक गईस अऊ पानी हर शांत होए गईस| चेला मन अकबकाए गईन| ओमन ईसू कर आराधना करिन एकस कहिके की, "सहीच मेंतैँ परमेसवर कर बेटा हवस|

//A Bible story from: Matthew 14:22-33; Mark 6:45-52; John 6:16-21//
