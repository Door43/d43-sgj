====== 30. ईसू हर पाँच हजार ला खवाईस ======

{{https://api.unfoldingword.org/obs/jpg/1/en/360px/obs-en-30-01.jpg?direct&}}

ईसू हर प्रेरित मन ला परचार करे बर अऊ सिखाए बर दूसर दूसर गाँव में भेजीस| जे घरी ओमन ईसू ठन फेर आईंन, तो ओमन अपन काम कर बारे में ईसू ला बताईन| तेकर ईसू हर ओमन के नेवता देहीस की ओमन ओकर संगे झील कर ओ पार बिसोय बर एगोठ सुनसान जगहा में जाये| ओकरले ओमन डोंगा में बईठके झील कर ओपार चले गईंन|

{{https://api.unfoldingword.org/obs/jpg/1/en/360px/obs-en-30-02.jpg?direct&}}

लेकिन ढ़ेरेच लोग मन देखिन, की ईसू अऊ ओकर चेला मन डोंगा में जाथें| एकरेले लोग मन झील कर धरि में कूद के झील कर ओपार डोंगा ले आगू पहुँचीन| ईसू अऊ ओकर चेला जे घरी ओजग पहुँचीन, एक बड़खा अकन भीड़ आगू ले पहुंच के ओमन ला अगुरत रहिंन|

{{https://api.unfoldingword.org/obs/jpg/1/en/360px/obs-en-30-03.jpg?direct&}}

भीड़ में सवांघिन अऊ लईका कर छोंएड़ 5, 000 हजार सवांघ रहींन| लोग मन कर ऊपरे ईसू हर सोगे होईस| बिगर चरवाहा कर भेंड़ मन कस ईसू हर ए लोग मन ला समझिस| एकरले ओहर ओमन के सिखाईस अऊ जेमन दुखलिहा रहिन ओमन ला चंगा करिस|

{{https://api.unfoldingword.org/obs/jpg/1/en/360px/obs-en-30-04.jpg?direct&}}

जे घरी सांझ कर जुआर होईस, चेला मन ईसू जग कहिन " अब ढ़ेरेच अबेर होए गईस हवे अऊ एजग कोईच गांव नईये| लोग मन ला भेज देआ की ओमन जाए के काहीं खाए सकें| "

{{https://api.unfoldingword.org/obs/jpg/1/en/360px/obs-en-30-05.jpg?direct&}}

लेकिन ईसू हर चेला मन ला कहीस "तुहींमन ओमन के खाये बार देवा| "ओमन कहींन, "एकस हमरे कईसे कएर सकत ही? हमर जग खाली पाँच ठन रोटी अऊ दुई गोट मछरी हवे|

{{https://api.unfoldingword.org/obs/jpg/1/en/360px/obs-en-30-06.jpg?direct&}}

ईसू हर चेला मन ला कहीस भीड़ कर लोग मन ला घास में पचास पचास कर पाएत में बईठावा|

{{https://api.unfoldingword.org/obs/jpg/1/en/360px/obs-en-30-07.jpg?direct&}}

तेकर ईसू हर पाँच गोट रोटी अऊ दुई गोट मछरी ला लेहीस अऊ सवरग कती ला देखिस, अऊ खाना बर परमेसवर कर धन्यवाद करिस|

{{https://api.unfoldingword.org/obs/jpg/1/en/360px/obs-en-30-08.jpg?direct&}}

फेर ईसू हर रोटी ला टोरिस अऊ मछरी ला टुटकाईस| ओहर ए टुटका ला चेला मन ला देहिस की ओमन लोग मन ला परोसे| चेला मन खाना ला बाँटते गईन अऊ खाना नई सिराईस अऊ सबेच झन खायेके अघाये गईंन|

{{https://api.unfoldingword.org/obs/jpg/1/en/360px/obs-en-30-09.jpg?direct&}}

तेकर पिछू, चेला मन बांचल खाना ला जुटाईन अऊ व बारह पथिया भरीन| सबेच खाना हर पाँच गोट रोटी अऊ दुई गोट मछरी ले आईस|

//A Bible story from: Matthew 14:13-21; Mark 6:31-44; Luke 9:10-17; John 6:5-15//
