====== 39. ईसू कर जाँच परख ======

{{https://api.unfoldingword.org/obs/jpg/1/en/360px/obs-en-39-01.jpg?direct&}}

ओतना घरी आधा राती रहीस| सिपाही मन ईसू ला जाच परक करे बर महा याजक जग ले गईन| ओही घरी पतरस हर दुरिहा ले ओकर पीछु पीछु आवत रहीस| जे घरी ईसू ला घर कर भीतरी ले गईन ते घरी पतरस हर बैहरी कती आगी तापत रहीस|

{{https://api.unfoldingword.org/obs/jpg/1/en/360px/obs-en-39-02.jpg?direct&}}

घर कर भीतरी यहूदी अगुवा मन ईसू कर जाच करीन| ईसू कर बारे में झूट बोले बर ओमन ढ़ेरे अकन झूटा गवाह मन ला लानीन| लेकिन ओमन कर गोईठ हर एक दूसर झन ले ताल मेल नई होईस| एकरले यहूदी अगुवा मन ईसू कर कोनों बात में दोसी नई ठहराए पाईन काबर की ईसू हर काहीं गलती नई करे रहीस|

{{https://api.unfoldingword.org/obs/jpg/1/en/360px/obs-en-39-03.jpg?direct&}}

सब ले पाछू महा याजक हर इटोर के ईसू कती देखीस अऊ पूछीस की “हमके मनला बता का तैं जीवित परमेसवर कर बेटा मसीहा हवस?”

{{https://api.unfoldingword.org/obs/jpg/1/en/360px/obs-en-39-04.jpg?direct&}}

ईसू हर कहीस “मैं हवों अऊ तैं मोके परमेसवर कर संगे बईठल अऊ सवरग ले आवत देखबे| एकरले महा याजक हर गुस्सा में अपन ओढना ला चीर देहीस अऊ दुसर अगुवा मन ला चिकर के कहीस “हमन मनला अऊ गवाह मन कर काही जरूरत नई हवें| तुमन मन सुन लेहे हा ईसू हर कहीस की ओहर परमेसवर कर बेटा लागे| अब तुमन कर का फैसला हवें|

{{https://api.unfoldingword.org/obs/jpg/1/en/360px/obs-en-39-05.jpg?direct&}}

जम यहूदी अगुवा मन महा याजक ला उत्तर देहीन “एहर तो मृत्यु कर लाईक हवें| फेर ओमन ईसू कर आंएख में पट्टी बाँध देहीन अऊ ओकर ऊपर थूकीन, ओके मारीन अऊ ओकर मजाक उडाईन|

{{https://api.unfoldingword.org/obs/jpg/1/en/360px/obs-en-39-06.jpg?direct&}}

पतरस हर घर कर बहिरे ढडहोए रहीस| एक ठे दासी हर ओके कहीस “तहूँ तो ईसू कर संगे रहे?” पतरस हर कहिस की “में नई रहें| ” तनिक जुवार कर पाछू एक दुसर दासी हर ओही गोईठ ला कहीस| पतरस हर फेर कहीस की “में नई रहें”| सब ले पाछू आदमी मन कहीन की “हम जानत हन की तैं ईसू कर संग रहे काबर की तुमन दुनों झे गलील कर लागा|

{{https://api.unfoldingword.org/obs/jpg/1/en/360px/obs-en-39-07.jpg?direct&}}

पतरस हर किरिया खाईस अऊ कहीस "अगर मैं एके जानत होहूँ त परमेसवर हर मोके सराएप दे| ” एकेच दाएर मुर्गी हर बासीस अऊ ईसू हर पीछू कती किन्देर के पतरस ला देखीस|

{{https://api.unfoldingword.org/obs/jpg/1/en/360px/obs-en-39-08.jpg?direct&}}

पतरस हर ओ जग ले चल देहीस अऊ सिसक सिसक के रोए लागीस| यहूदा हर देखीस की यहूदी अगुवा मन ईसू ला मारे कर फैसला करीन हवे| एला देख के यहूदा कर जीव में ढ़ेरे दुख लागीस अऊ जाएके फसियाए के मर गईस|

{{https://api.unfoldingword.org/obs/jpg/1/en/360px/obs-en-39-09.jpg?direct&}}

पतरस हर ओ जग ले चल देहीस अऊ सिसक सिसक के रोए लागीस| यहूदा हर देखीस की यहूदी अगुवा मन ईसू ला मारे कर फैसला करीन हवे| एला देख के यहूदा कर जीव में ढ़ेरे दुख लागीस अऊ जाएके फसियाए के मर गईस|

{{https://api.unfoldingword.org/obs/jpg/1/en/360px/obs-en-39-10.jpg?direct&}}

ईसू हर उत्तर देहीस “तैं अपने अपन कहत हवस, लेकिन मोर राएज धरती कर राएज नई हवे| अगर होतीस त मोर सेवक मन मोर बर लड़तीन| में ए प्रथ्वी में परमेसवर कर सच्चाई ला बताए बर आये हवों| जे सत्य ले मया करथे ओ मोर गोईठ ला सुनथे| ” पीलातूस हर पूछीस कि “सत्य का हवे?”

{{https://api.unfoldingword.org/obs/jpg/1/en/360px/obs-en-39-11.jpg?direct&}}

ईसू कर संग गोठियाए कर बाद पीलातूस भीड़ जग जाएके कहीस “मैं ए आदमी में काही दोष नई पाएं| लेकिन यहूदी अगुवा मन अऊ भीड़ हर चिकर के कहीन की “एके क्रूस में चढ़ावा”| पिलातूस हर उत्तर देहीस की “एहर काही गलती नयी करिस हवे अऊ ओमन जोर जोर से किरलाईन| फेर पिलातूस हर तीन दाएर ले कहीस कि “एहर दोसी नई हवे| ”

{{https://api.unfoldingword.org/obs/jpg/1/en/360px/obs-en-39-12.jpg?direct&}}

पिलातूस हर डराए लागीस की भीड़ हर दंगा करही एकरले अपन सिपाई मन ला आगियां देहीस की ईसू ला क्रूस में चढाए| रोमी सीपाई मन ईसू ला पीटीन अऊ राज वस्त्र ला पहिराईन अऊ मुड़ी में कनटा कर पगरी रख देहीन| फेर ओमन ईसू कर निन्दा करीन “देखा ए यहूदी मन कर राजा”|

//A Bible story from: Matthew 26:57-27:26; Mark 14:53-15:15; Luke 22:54-23:25; John 18:12-19:16//
