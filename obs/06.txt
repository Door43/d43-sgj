====== 6. परमेसवर इसहाक बर तियारी करथे ======

{{https://api.unfoldingword.org/obs/jpg/1/en/360px/obs-en-06-01.jpg?direct&}}

अबराहम हर ढ़ेरेच बुढूवा होए गए रहीस अऊ इसहाक जवान होए गये रहीस, ओकरे ले अबराहम हर सेवक में ले एकठे सेवक ला अपन जाएत सागा जग भेजीस| ताकी ओहर अपन लईका इसहाक बर एकठे परानी लाने|

{{https://api.unfoldingword.org/obs/jpg/1/en/360px/obs-en-06-02.jpg?direct&}}

जबर तान रेंगीस तेकर पाछू परमेसवर हर ओ सेवक ला अबराहम कर जाएत सागा कर मांझारे में रिबिकाह जग पहुँचाईस| ओ रिबिकाह हर अबराहम कर बड़खा ददा कर नतनीन रहीस|

{{https://api.unfoldingword.org/obs/jpg/1/en/360px/obs-en-06-03.jpg?direct&}}

रिबिकाह हर अपन घराना कर आदमी मन ला छोएडके ओ सेवक कर संगे इसहाक कर घरे जाएबर सपेर गईस| जइसने ओ रिबिकाह हर पहुँचीस इसहाक हर रिबिकाह जग बिहाव कएर लेहिस|

{{https://api.unfoldingword.org/obs/jpg/1/en/360px/obs-en-06-04.jpg?direct&}}

ढ़ेरेच बछर बीत गईस तेकर अबराहम हर मर गईस अऊ सब बात जबान जेला परमेसवर हर अबराहम जग करे रहीस, ओहर इसहाक कर होए गईस| परमेसवर हर अबराहम ला कहे रहीस की ओकर खान दान हर ढ़ेरे अकन होहीं| लेकिन इसहाक कर परानी रिबिकाह कर एकोठे लईका छऊआ नई रहीस|

{{https://api.unfoldingword.org/obs/jpg/1/en/360px/obs-en-06-05.jpg?direct&}}

इसहाक हर रिबिकाह बर दुआ करीस अऊ रिबिकाह हर आसापति होए गईस| परमेसवर हर रिबिकाह ला जावां लईका देहीस| ए दुनो लईका रिबिकाह कर पेट में झगरा बाझत रहीन, अऊ रिबिकाह हर परमेसवर जग पूछिस की एहर का होअथे|

{{https://api.unfoldingword.org/obs/jpg/1/en/360px/obs-en-06-06.jpg?direct&}}

परमेसवर हर रिबिकाह जग कहीस तोर दूईगोठ लईका ले दूईगोठ जाती आहीं| ओमन दुनो झे अपने अपन में लड़ही अऊ बड़खा बेटा हर छोटे कर सेवा करही|

{{https://api.unfoldingword.org/obs/jpg/1/en/360px/obs-en-06-07.jpg?direct&}}

जे घरी रिबिकाह लईका मन ला जनम देहीस ते घरी बड़खा बेटा लाल अऊ रांवादार रहीस अऊ ओकर नाव एसाव धरीस| तेकर छोटे बेटा हर बड़खा बेटा कर एडी ला धएरके बहरी निकलीस अऊ ओकर नाव याकूब धरीस|

//A Bible story from: Genesis 24:1-25:26//
